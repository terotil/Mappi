<html>
<head>
<title>Mappi</title>
<body>

<p>Mappi on tietovarastointia varten kehitetty järjestelmä.  Se
koostuu ylläpitokäyttöliittymästä (jota parasta aikaa käytät) ja
tietokannasta.  Tietokantaan on tallennettuna varastoidun tiedon
rakenne ja itse varastoitu tieto.</p>

<h1>Tietokannan rakenne</h1>

<p>Mappia käyttäen voidaan varastoida tietoa esim. organisaatioista,
asiakirjoista, henkilistä, uutisista, tapahtumista sekä edellisiin
liittyvistä lisätiedoista ja ennenkaikkea tietojen keskinäisistä
suhteista. Tietoja voivat oikeutetut henkilöt vapaasti
ylläpitokäyttöliittymän kautta muokata.</p>

<p>Tietokantaan tallennetun tiedon rakenteen sisäistäminen
mahdollistaa MAPPI-järjestelmän täysipainoisen hyödyntämisen.
Tietokannan rakenne on kolmitasoinen. Ylimmän tason tallennusyksiköitä
kutsutaan kohteiksi. Tietosisältönä kohde vastaa yhtä esinettä/asiaa.
Kohteita tietokannassa voisivat olla esim. yritys, henkilö, uutinen ja
pöytäkirja. Toisen tason tallennusyksiköitä kutsutaan liitetiedoiksi.
Tietosisältönä liitetieto vastaa yhtä kohteen ominaisuutta.
Liitetietoja voisivat olla mm. osoite, puhelinnumero, toimiala tai
julkaisija. Kolmannelta tasolta löytyvät liitetiedon teksti,
voimassaoloaika eli jaksot, viittaukset muihin kohteisiin ja
liitetiedostot. </p>

<p>Tietokannan sisältö voisi olla esim. seuraavan kaltainen:</p>

<ul>
<li>Erkki Esimerkki
<ul>
<li>Sähköpostiosoite
<ul>
<li>erkki@esimerkki.net.invalid
</ul>
</ul>
<li>Kelju K. Kojootti
<ul>
<li>Kotisivu
<ul>
<li>http://www.kojootti.invalid/keljukoo/
</ul>
<li>Sähköpostiosoite
<ul>
<li>keljukoo@kojootti.invalid
</ul>
</ul>
<li>Avoin yhtiö Kelmit
<ul>
<li>Yhtiömiehet
<ul>
<li>Viittaukset: Erkki Esimerkki, Kelju K. Kojootti
</ul>
<li>Kotipaikka
<ul>
<li>Ankkalinna
</ul>
</ul>
</ul>

<p>Jokaisella kohteella on kaksi yksilöivää tietokenttää.  Henkilöillä
nämä voisivat olla etunimi ja sukunimi ja uutisilla otsikko ja
julkaisupäivä.  Yritysten tapauksessa (nimen lisäksi) toista
yksilöivää kenttää välttämättä tarvitsisi käyttää lainkaan tai se
voisi olla esim. Y-tunnus.  Yksilöivien kenttien lisäksi jokaisella
kohteella on yksi sisältökenttä, johon voidaan tallentaa
vapaamuotoista sisältöä ja jonka muokkaus riippuu sisältömuodosta ja
järjestelmään rekisteröidyistä muokkaimista.</p>

<h1>Käyttöliittymä</h1>

<p>Ylläpitokäyttöliittymä on toteutettu käyttäen standardeja
www-tekniikoita, jotka eivät vaadi käyttäjän tietokoneelta mitään
erityistä . Ylläpito on käytettävissä kaikkialla, missä vain julkinen
WWW-sivusto toimii.

<p>WWW-tekniikka mahdollistaa ylläpidon käytettävyyden lähes miltä
tahansa tietokoneelta, mutta asettaa myös käytölle tiettyjä
rajoituksia, jotka on hyvä pitää mielessä. Yhteyden luotettavuus ja
nopeus riippuu täysin käyttäjän tietokoneen ja Mappi-palvelimen
välisen Internet-yhteyden vastaavista ominaisuuksista.
Toimintavarmuudesta- ja nopeudesta ei siten valitettavasti voi antaa
minkäänlaisia takeita.

<p>Erityisesti pidempiä tekstejä kirjoittaessa kannattaa toimia siten,
että tallentaa tekstin ensiksi paikallisesti käyttämälleen
tietokoneelle ja vasta sen jälkeen ylläpitojärjestelmän avulla
tietokantaan.

<h2>Käyttöliittymän osat</h2>

<p><em>Valikkorivi</em> on käyttöliittymän näytön ylimmäinen vaakasuora palkki.  Valikkoriviltä löydät seuraavat toiminnot.

<ul>
<li> Pääsivu : Siirry ylläpitokäyttöliittymän pääsivulle
  <li> Tietokanta : Tietokannan sisällön näyttävä kohdelista. Tätä kautta tapahtuu tiedon selaaminen ja muokkaus.
  <li> Raportit : Erityistarkoituksia varten laaditut raportit ja toiminnot.
  <li> Asetukset : Tietokannan rakenteeseen ja käyttöön vaikuttavat asetukset.
  <li> Ohjeet : Järjestelmän on-line käyttöohjeet.
  <li> Lopeta : Kirjautuminen ulos järjestelmästä. 
</ul>

<p><em>Otsikkorivi</em> on käyttöliittymän näytön toiseksi ylimmäinen
vaakasuora palkki. Se kertoo näkymän sisällön ja toimintojen
vaikutusalueen.  Voit siirtyä tietystä näkymästä kaikkiin ylemmän
tason näkymiin suoraan klikkaamalla otsikkoriviltä haluamaasi tasoa.

<p><em>Työkalupalkki</em> on käyttöliittymän oikeassa laidassa.
Otsikkorivin osoittamassa kontekstissa käytettävissä olevat toiminnot
tulevat näkyviin sinne.  Työkalupalkki voi olla myös tyhjä.

<p><em>Tilarivi</em> on käyttöliittymän näytön alin alareunan
vaakasuora palkki. Se näyttää tietoja sovelluksen tilasta. Tilarivillä
on aina vasemmalla näkyvillä kirjautut käyttäjä.

<h1>Tiedon selaus ja muokkaus</h1>

<h2>Kohdelista</h2>

<p>Tietokannan sisältönäkymään eli kohdelistaan pääsee "tietokanta"
painikkeella.  Kohdelistalla työkalupalkissa on ensimmäisenä
hakulomake, jonka avulla rajataan näytettävät kohteet.  Rajauksen voi
tehdä nimen, ryhmän ja kerralla näytettävän määrän perusteella.  Nimeä
haetaan välilyönnillä yhdistetyistä yksilöivistä kentistä, eli haku
"ki Es" löytää henkilön, jonka etunimi on "Erkki" ja sukunimi
"Esimerkki".  

<p>Työkalupalkissa hakulomakkeen alla olevilla painikkeilla voi selata
listaa, mikäli haun tuloksia oli enemmän, kuin näytettävä
maksimimäärä.

<p>Työkalupalkissa alinna on uuden kohteen lisäys.  Uutta kohdetta
lisättäessä valintalista poimitaan lisättävän kohteen ryhmä ja
klikataan "Lisää".  Kun olet klikannut "Lisää", seuraavaksi tulee
näkyviin kohteen perustietojen muokkaus.  Tässä vaiheessa uusi kohde
on jo lisätty tietokantaan!  Jos lisäsit kohteen epähuomiossa, klikkaa
ensin "Tallenna" ja sitten "Poista".</p>

<p>Kohdenäkymään (ks. seuraava kappale) pääsee klikkaamalla
ensimmäisen tai toisen sarakkeen teksteistä kumpaa tahansa.</p>

<h2>Kohdenäkymä</h2>

<p>Kohteen poisto löytyy työkalupalkista. Poisto on peruuttamaton!
Kerran poistettua kohdetta ei saa takaisin mitenkään. Kohde, johon on
viittauksia, on kuitenkin suojassa poistolta, joten viittauksia ei saa
kohteita poistamalla vahingossa rikottua.</p>

<p>Näkymän otsikoista ensimmäinen ja viimeinen ovat erikoistapauksia,
koska niiden alla näkyvät tiedot eivät ole liitetietoja.</p>

<h3>Perustiedot</h3>

<p>"Perustiedot" -otsikko ja sen alla olevat seitsemän alaotsikkoa
ovat näkyvillä aina. Jokaisella kohteella on ainakin nämä
tiedot. "Perustiedot" -otsikon alla olevien kentistä toinen, kolmas
(ns. yksilöivät kentät) ja viimeinen (ns. sisältökenttä) vaihtavat
nimeään sen mukaan mihin ryhmään kohde kuuluu.  "Nimi raporteissa" on
kohteen julkinen nimi, joka muodostetaan yksilöivistä kentistä
tiettyjen muodostussääntöjen perusteella.

<p>Sisältökentän muokkaus ja käsittely riippuu valitusta
sisältömuodosta.  Sisältömuodon voi valita vapaasti vain sisältökentän
ollessa tyhjä.  Muulloin sisältömuotoa voi muuttaa ainoastaan käytössä
olevien muunninten mahdollistamilla tavoilla.  Käytettävissä olevat
muunnokset näkyvät perustietojen muokkaussivulla työkalupalkissa.

<p>Perustietojen muokkauslomakkeelle pääsee klikkaamalla "Perustiedot"
-otsikkoa. Muokkauslomakkeen ulkoasu saattaa vaihdella sen mukaan
mihin ryhmään kohde kuuluu.

<h3>Liitetiedot</h3>

<p>Ensimmäisen ja mahdollisesti viimeisen pääotsikkon alaotsikkoja
lukuunottamatta ovat alaotsikot yksittäisiä liitetietoja, jotka on
ryhmitelty pääotsikoiden alle sen mukaan mihin ryhmään ne
kuuluvat. Liitetiedon muokkausnäkymään pääsee klikkaamalla liitetietoa
vastaavaa alaotsikkoa, eli liitetiedon nimeä. Esim. seuraavan kuvan
näyttämään näkymään on päästy edellisestä klikkaamalla "Kotisivu"
-tekstiä. </p>

<p>Näkymän vasemmassa ylänurkassa liitetiedon lisäyspainike ja uuden
liitetiedon tyyppivalinta. Valitun tyypin mukaan saattavat
lisäyspainikkeen käynnistämät toiminnot ja lomakkeet hieman poiketa
toisistaan. </p>

<h3>Viittaukset muista kohteista</h3>

<p>Viimeisen "Viittaukset muista kohteista" -otsikon alla on
lueteltuna kaikki kohteet, joista on viittauksia näytettävään
kohteeseen. Viittaavat kohteet on lajiteltu eri otsikoiden alle sen
mukaan minkä tyyppisessä liitetiedossa viittaus on. Viittaavan kohteen
kohdenäkymään pääsee klikaamalla kohteen nimeä. Mikäli näytettävään
kohteeseen ei ole viittauksia, ei myöskään "Viittaukset muista
kohteista" -otsikkoa ole näkyvillä.

<h2>Liitetiedon muokkausnäkymä</h2>

<h3>Vapaa teksti</h3>

<p>Vapaa teksti -kenttä on tarkoitettu tekstimuotoiselle tiedolle tai
muun tiedon (ks. jaksot, viittaukset ja tiedostot) merkityksen
tarkentamiseen. Kenttään kirjoitettu teksti tallentuu tietokantaan
"tallenna teksti" -painikkeella. Samalla kentän koko mukautuu
kirjoitetun tekstin pituuden mukaan. Tallennuspainiketta ei voi
käyttää liian usein!

<p>Kentän muokkaus ja käsittely riippuu valitusta sisältömuodosta.
Sisältömuodon voi valita vapaasti vain kentän ollessa tyhjä.  Muulloin
sisältömuotoa voi muuttaa ainoastaan käytössä olevien muunninten
mahdollistamilla tavoilla.  Käytettävissä olevat muunnokset näkyvät
liitetiedon muokkaussivulla työkalupalkissa.

<h3>Viittaukset</h3>

<p>Viittaukset muihin kohteisiin lisätään kirjoittamalla
tekstikenttään viitattavan kohteen nimi (tai osa siitä) ja painamalla
"Lisää viittaus" -painiketta. Olemassa oleva viittaus näkyy siten,
että viitattujen kohteiden nimet näkyvät listana "Viittaukset"
-otsikon alaisen tekstikentän alla.

<p>Mikäli viittausta luotaessa tekstikenttään annettu nimi (tai sen
osa) vastasi useita tietokannassa olevia kohteita tai ei ainuttakaan
kohdetta tai tekstikenttä oli tyhjä, tulee seuraavaksi näyttöön
kohteen valintanäkymä, jonka kautta viitattava kohde haetaan ja
kohteen nimeä klikkaamalla luodaan itse viittaus (valintanäkymä toimii
samalla tavoin, kuin kohdelista).

<p>Viittaus poistetaan klikkaamalla viitatun kohteen nimen perässä
olevaa "poista viittaus" -linkkiä.

<h3>Jaksot</h3>

<p>Jakso lisätää kirjoittamalla halutut alkamis- ja päättymishetket
päiväyskenttiin (kenttien järjestys on päivä - kuukausi - vuosi -
tunti - minuutti), valitsemalla toisto, valitsemalla listasta onko
kyseessä mukaanlukeva (liitetieto on voimassa annettujen ajankohtien
välillä) vai poislukeva (liitetieto on voimassa muulloin, muttei
annettujen ajankohtien välillä) jakso ja klikkaamalla "Lisää jakso"
-nappia.

<p>Tyhjäksi jätetyn kentän arvoksi tulkitaan nolla. Jos ajankohdan
kaikkien kenttien arvo on nolla (eli ne on jätetty tyhjiksi) saa
alkuaika pienimmän mahdollisen arvon ja loppuaika suurimman. Jos
esim. alkuajan kentät jätetään tyhjäksi, loppuaikaan kirjoitetaan
1.4.2002 (jättäen kellonaika tyhjäksi) ja valitaan mukaanlukeva
tyyppi, tulkitaan liitetiedon olevan voimassa 1.4.2002 klo 00:00
saakka. Kyseinen viittaus näkyy seuraavanlaisena tekstinä: "13.12.1901
klo 22:25 - 01.04.2002 klo 00:00 Mukaanlukeva (poista)"

<p>Toistoissa päiväyskenttiin syötetty jakso on lisättävistä jaksoista
ensimmäinen.  Toistomäärä määrittelee sen, montako jaksoa
<em>kaikkiaan</em> lisätään.  Valinnat <em>"Ei toistu"</em>, ja
<em>"Toistuu päivittäin" 1 kertaa</em> ovat siis täsmälleen sama asia.
Mikäli toistomäärä on 2 tai enemmän mappi tuottaa pyydetyn määrän
jaksoja kopioimalla ensimmäistä toistovalinnan mukaan joko yhden
vuorokauden tai yhden viikon välein.

<p>Viittaus poistetaan klikkaamalla viittauksen perässä olevaa
"(poista)" -linkkiä.

<p>Jos haluat tehdä viittaukseen pienen korjauksen, poista se ja lisää
uusi korjattu.  Poistetun viittauksen ajat kopioituvat automaattisesti
viittauksen lisäyslomakkeelle, joten kaikkea ei tarvitse kirjoittaa
uudelleen.

<h3>Tiedostot</h3>

<p>Tiedostot lisätään painamalla ensiksi "Selaa" painiketta,
valitsemalla lisättävä tiedosto ja painamalla sen jälkeen "Lisää"
-painiketta. Painikkeen painamisen ja lisätyn tiedoston ilmestymisen
välinen aika saattaa olla hyvinkin pitkä, koska tuolla välillä
tiedosto siirretään koneeltasi Mappi-palvelimelle. Mikäli yhteystapa
on hidas (esim. modeemi) on varsin tavallista, että
tekstinkäsittelyohjelman tallentaman asiakirjan siirto kestää noin
minuutin verran.</p>

<p>Listatun tiedoston voit ladata omalle koneellesi klikkaamalla
tiedoston nimeä. </p>

<p>Listattu tiedosto poistetaan kuten aikaisemmatkin tietotyypit, eli
klikkaamalla tiedoston perässä olevaa 'poista' -linkkiä.</p>

<h2>Päiväyskentät</h2>

<p>Kohteen päiväyksiä ja jaksoja muokatessa päivämääräkenttien arvot
voi joko kirjoittaa näppäimistöllä päiväyskenttään oikeassa muodossa
tai valita kalenterilehdeltä.  Kalenterilehden saa esiin valitsemalla
päivämääräkentän tai klikkaamalla kentän perässä olevaa
kalenterikuvaketta.  Kalenterilehti sulkeutuu kun päivämäärä on
valittu, kun kohdistus suurretään toisaalle päivämääräkentästä tai kun
kalenterikuvaketta klikataan toiseen kertaan.</p>

<p>Päiväysten muoto päiväyskentässä tulee olla <tt>VVVV-KK-PP</tt>,
eli ensin vuosi neljällä numerolla, väliviiva, kuukausi kahdella
numerolla, väliviiva ja lopuksi päivä kahdella numerolla.
Kalenterilehdeltä valittaessa muoto tulee automaattisesti oikein.
Oikea muotoilu on muistettava jos kalenterilehti ei jostain syystä ole
käytettävissä tai muutoin halutaan kirjoittaa päiväys suoraan.</p>


</body>
</html>